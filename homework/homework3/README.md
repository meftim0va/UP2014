 Домашно 3
===========

## Задачи ##
Решенията на задачите се предават по e-mail на следните адреси:

>upassistant2014@gmail.com

Решението на всяка задача трябва да бъде под формата на файл с окончание .cpp(не целите проекти, ако използвате Visual Studio). Файловете се изпращат като attachment-и в mail-a. 
Освен решения на задачите самият mail трябва да съдържа име и факултен номер. Успех!


### Задача 1 ###

Да се състави програма, която въвежда от клавиатурата трицифрено число n, което няма в записа си цифрата нула. Програмата да проверява дали числото е кратно на всяка своя цифра. Ако е кратно, да извежда Yes и сумата от цифрите на числото, в противен случай – no и произведението им.

### Задача 2 ###

Да се провери дали сумата от цифрите на въведено трицифрено число е двуцифрено число. Да се изведе подходящо съобщение за резултата.

### Задача 3 ###

Да се напише програма, която по въведено число извежда деня от седмицата, който съответства на това число. Ако няма такъв ден от седмицата да се изведе „No such day.“. (Забележка: използвайте switch).

### Задача 4 ###

Дадена е шахматна дъска 8 х 8 с координати на поле зададени във вида (1, 1). Въвеждат се координати на полето, където се намира фигурата кон. Въвеждат се и координати на друго поле. Да се определи дали само с един ход конят може да стигне до полето, определено от въведените координати.

### Задача 5 ###

Въвежда се трицифрено число. Да се определи дали:
а) произведението от неговите цифри е трицифрено число, което дава остатък 3 при деление на 5.
а) произведението на цифрите му е по-голямо от друго число, въведено от клавиатурата.

### Задача 6 ###

Да се напише програме, която по въведена дата – ден, месец, година - да провери дали датата е валидна.

### Задача 7 ###

По въведена дата от 2014 година, да се определи кой ден от седмицата е.'

### Задача 8 ###

Дадени са два кръга, зададени с координати на центъра  и радиус(въвеждат се от клавиатурата). Да се въведат координати на точка и да се определи дали точката лежи едновременно и на двата кръга. 

### Задача ? ###
Да се напише програма, която чете от клавиатурата четирицифрено число и криптира числото по следния начин: всяка цифра на числото сe заменя със сумата на цифрата със 7, разделена по модул от 10, разменят се първата и третата, също и втората и четвъртата от новополучените цифри. Програмата да извежда криптираното число.

### Още една задача ###

Да се напише програма, която приема от стандартния вход число n(n > 0) и намира броя на цифрите в това число, които дават остатък 1 при делене на 3.

 